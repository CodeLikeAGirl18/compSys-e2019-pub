Startende på mandag 2. september tager KU dele af Niels Bohr Bygningens bygningsafsnit 2 (BA2) i brug til undervisning. Det har været en komprimeret proces at gøre disse lokaler klar, og dette kan ses på møbler, skilte mm. Der vil være midlertidige skilte til orientering om lokalenumre, nogle af møblerne i undervisningslokalerne er genbrug af møbler fra andre af KU’s lokaler, og dele af BA2 vil stadig være byggeplads, og dermed afspærret el. markeret som byggeplads. Dette skal selvfølgelig respekteres.

Der vil også stadig være håndværkere og andre byggepladsfolk, der færdes og arbejder i bygningen.

Bygningen vil være aflåst men med adgang med KU-kort i begge gavle af BA2 (se kort). Der er ikke adgang gennem karruseldørene, kun de almindelige døre (handicapindgangene) lige ved siden af. KU-kortet skal bæres synligt hele tiden, når man færdes i bygningen.

Adgang til øvre etager skal via trapperne i tårnene, ikke den åbne hovedtrappe. Der vil være tilgængelige toiletter og touchdown-områder i nærheden af undervisningslokalerne.

Der vil ikke være mulighed for at købe mad og drikke, kun tage vand i tekøkkener. Der er heller ikke mulighed for print eller kopi.

Cykler bedes parkeret i de opsatte cykelstativer på den åbne plads sydvest for bygningen. Den aflåste cykelkælder langs subwalk/undergang er fortsat byggepladsområde.

Vi i SCS opsætter flipoverstativer i forhal mm, og vil så vidt muligt give information videre her, om placering af lokaler og hvis der opstår uventede situationer.

Hvis man som bruger opdager forhold, der skal informeres om, eller ændres på, vil der være ophængt seddel med mobilnumre til relevante personer, hvis ikke vi ligefrem er tilstede i bygningen.